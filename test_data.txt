افغانستان ايرلنډ ته په ۳۹ منډو ماته ورکړه
افغان کرېکېټ لوبډلې د شمالي ايرلنډ بلفاسټ کې له ايرلنډ سره خپله دويمه يو ورځنۍ لوبه په ۳۹ منډو وګټله.
افغان لوبډلې لومړی منډې وکړې، او ايرلنډ ته يې د ۲۵۱ منډو هدف وټاکه. خو د ايرلنډ ټوله لوبډله په ۴۹ اوور کې په ۲۱۱ مندو وسوځېدله.
د افغانستان منډو جوړوونکو کې محمد شهزاد ۶۶، نجيب ځدراڼ ۵۹، جاوېد احمدي ۲۹ او سمیع الله شينواري ۲۴ منډې وکړې.
د ایرلنډ له لوري اي ډي جویسي تر ټولو ډېرې ۶۲ منډې جوړې کړې. نوموړي ۸۷ توپونو لوبه وكړه.
د افغانستان بري کې د ورو توپ اچوونکو رول ښه روښانه و، محمد نبي د ايرلنډ ۳، راشد خان هم ۳ وسوځول، او تېزو توپ اچوونکو کې بيا دولت ځدراڼ ۲ لوبغاړي له مخې لرې کړل.
د افغانستان لوبډله له سکاټلنډ څخه د لوبې تر ګټلو وروسته وړمه ورځ ایرلنډ ته لاړه.
افغانستان په دې وروستیو کې ښه ځلېدلی، خو د ایرلنډ تجربه کاره لوبډله هم ترې کمه نه ده او د ډېرو په باور دواړه لوبډلې به خوندوره لوبه نندارې ته وړاندې کړي.
ځینې شنونکي په دې باور وو، چې له لوبغالي سره نابلدي او هم کوربانه نندارچیان ښايي پر افغان لوبغاړو فشار راوړي خو دوی داسې هم ویل، چې سیاله ډله یې ښايي د افغانستان د وروستیو بریاوو تر اغیز لاندې وي.
د افغانستان په لوبډله کې د تجربه لرونکو لوبغاړو تر څنګ یو شمېر نوي ځوانان هم ډېر ښه ځلېدلي دي چې په راتلونکې کې ښايي ډېره تکیه پرې وشي.
د پنځو لوبو دغه لړۍ کې اوس افغانستان د یوې لوبې په ګټلو ۱:۰ برلاسی دی.
د دواړو لوبډلو تر منځ لومړۍ لوبه چې د جولای پر ۱۰ مه د يکشنبې پر ورځ وه، د باران اورښت له امله له پيله مخکې لغوه شوه.
د دواړو لوبډلو تر منځ به بله لوبه د پنجشنبې پر ورځ ستورمونت کې کېږي.
د هوا پېژندنې ځايي ادارې د پنجشنبې ورځې لپاره د راڼه موسم وړاندوینه کړې ده.
افغانستان له دې وړاندې سکاټلنډ ته په خپل کور کې ماتې ورکړه او د لوبو لړۍ اتلولي هم خپله کړې ده.
شپږیزې سیالۍ: د مس عینک لوبډلې زړه راښکونکې لوبه
د شپږیزې سیالیو په دویمه ورځ مس عینک لوبډلې د بست ساتونکو لوبډلې ته او کابل بازانو سپین غر لوبډلې ته ماتې ورکړې.
کابل بازانو دویمه بریا خپله کړه، خو سپین غر بیا خپله پرله پسې دویمه لوبه هم بایلوده.
د کرېکیټ ۲۰ اوریزو 'شپږیزو' سیالیو په دویمه ورځ لومړۍ لوبه د مس عینک او بست ساتونکو لوبډلو تر منځ وشوه.
بست ساتونکو خپلې سیالې لوبډلې ته د منډو جوړولو بلنه ورکړه.
د مس عینک لوبډلې پرانیستونکو یا اوپنرانو لوبغاړو نورعلي ځدراڼ او پاکستاني لوبغاړي کامران اکمل بریدګرې لوبې، هېڅ توپ اچونکی په کرار پرېنښود.
نور علي ځدراڼ د پنځو شپږیزو او اتو څلوریزو په مټ ۸۹ منډې جوړې کړې او ناسوځېدلی پاتې شو.
کامران اکمل بیا ۱۱ څلوریزې ووهلې او ۶۰ منډې یې جوړې کړې. احسان الله هم ډېره چټکه لوبه وکړه او په ۱۶ توپونو یې ۴۱ منډې جوړې کړې.
د مس عینک لوبډلې د دوو لوبغاړ له لاسه ورکولو وروسته ۲۱۰ منډې جوړې کړې. چې ددې سیالیو په لړ کې د یوې لوبډلې له خوا تر ټولو ډېرې جوړې شوې منډې دي.
د بست لوبډلې دغه هدف پوره نه شو کړای او په ټاکل شویو اورونو کې یې د اوو لوبغاړو په سوځېدو سره ۱۵۸ منډې جوړې کړې. د بست لپاره شاهدالله ۵۳ منډې وکړې.
نورو لوبغاړي د ډېرو منډو په جوړولو بریالي نه شول. دې سره مس عینک لوبډلې دغه لوبه د ۵۲ منډو په توپیر وګټله.
د لوبې غوره لوبغاړی هم نور علي ځدراڼ وبلل شو.
دویمه لوبه چې د ماسپښین په دوو بجو پیل شوه سپین غر او کابل لوبډلې پکې سره مخامخ شوې.
سپین غر لوبډلې لومړی منډې وکړې او د نهو لوبغاړ په له لاسه ورکولو یې ۱۳۲ منډې جوړې کړې.
راشد خان او پاکستاني لوبغاړي محمد سمیع د سپین غر لوبډلې درې درې لوبغاړي وسوځول.
خو د کابل بازانو د سر لوبغاړي شهزاد محمدي ډېره ښه لوبه وکړه، شهزاد د ۷۷ منډو په جوړولو سره وسوځید. هغه ۶ شپږیزې او ۴ څلوریزې ووهلې.
کریم جنت ۳۱ منډې وکړې او په دې سره کابل بازانو خپله دویمه لوبه وګټله او سپین غر پړانګانو بیا خپله دویمه پر له پسې لوبه بایلوده.
کابل بازانو خپله پرله پسې پنځمه لوبه وګټله
د شپږیزې سیالیو په لړ کې په لومړۍ لوبه کې د مس عینک او بند امیر لوبډلو سیالي سره وکړه. په بله لوبه کې بیا کابل بازانو خپله پنځمه بریا ولمانځله.
نن (۱۴ اګست) د شپږیزې سیالیو په لړ کې په لومړۍ لوبه کې د مس عینک او بند امیر لوبډلې سره مخامخ شوې.
بند امیر لوبډلې لومړی منډو جوړولو ته ملا وتړله او په شلو اورونو کې یې د اوو لوبغاړو په سوځېدو سره ۱۴۷منډې جوړې کړې.
محمد نبي نن یو ځل بیا ښه لوبه نندارې ته وړاندې کړه او په ۲۹ توپونو یې ۶۵ منډې وکړې.
نبي اووه شپږیزې او دوه څلوریزې ووهلې. حشمت شهیدي ۲۱ منډې وکړې، خو نورو لوبغاړو د پام وړ منډې ونه کړې.
د مس عینک لوبډلې برید ګر لوبغاړی نور علي ځدراڼ د پرونۍ ورځې ټپونو له کبله نن په لوبه کې نه و. خو د نورو لوبغاړو ښې لوبې د هغه تشه تر یوې کچې پوره کړې.
د احسان الله ۴۷ او نوروز منګل ۴۱ منډو دغې لوبډلې ته د بریا چانس ډېر کړ. ګلبدین نایب هم د ۲۱ منډو په جوړولو ناسوځېدلی پاتې شو.
په دې سره مس عینک لوبډلې د شلم اور په لومړي توپ ټاکل شوی هدف پوره کړ او لوبه یې په پنځو وېکټو وګټله.
د لوبې غوره لوبغاړی هم د دغه ټيم لوبډلمشر نوروز منګل وبلل شو.
دویمه لوبه چې د کابل په وخت په دوه بجو پیل شوه، کابل بازان له بست ساتونکو لوبډلې سره مخ شول.
لوبه کابل بازانو لوبډلې پیل کړه، او په ټاکل شویو شل اورونو کې یې د پنځو لوبغاړو په له لاسه ورکولو سره ۱۴۵ منډې جوړې کړې.
نجیب تره کي ۴۷ او کریم جنت ۳۹ منډې جوړې کړې. د بست ساتونکو لوبډلې له لوري سید شېرزاد د سیالې لوبډلې درې لوبغاړي وسوځول.
په مقابل کې یې د بست ساتونکو لوبډلې پیل ښه نه و. دوی د ۱۸ منډو درلودلو پر مهال څلور لوبغاړي له لاسه ورکړل.
امیر حمزه څلور او کریم جنت درې ویکټې واخیستې.
که څه نجیب ځدراڼ تیزه لوبه وکړه او ۶۶ منډې یې وکړې، خو نورو لوبغاړو یې ملګرتیا ونه کړه. د بست ساتونکو لوبډلې ټول لوبغاړي په اتلسم اوور کې د ۱۰۹ منډو په جوړولو سره وسوځېدل او کابل بازانو لوبډلې خپله یو بله بریا هم ولمانځله.
کابل بازان لوبډله تر دې دمه د سیالیو لوبډلو د کتار په سر کې ځای لري.
کابل بازانو د کرېکټ شپږيزې اتلولي وګټله
افغان پلازمېنه کابل کې د شپږيزې سياليو په پايلوبه کې کابل بازانو، مس عينک لوبډلې ته په ۱۸ اوور کې په پنځو وېکټو ماته ورکړه.
د نننۍ لوبې پچه مس عينک لوبډلې ګټلې وه او لومړی يې د منډو جوړولو پرېکړه وکړه.
مسک عينک لوبډلې چې روزونکی یې ريیس احمدزی دی کابل بازانو ته په ټاکلو ۲۰ اوورنو کې د ۱۴۰ منډو هدف وټاکه.
د مس عينک لوبډلې لپاره تر ټولو ښه لوبه نوروز منګل او وحيدالله شفق وکړه. دوی په ترتيب سره ۳۹ او ۳۳ منډې جوړې کړې.
د کابل بازانو د توپ اچونې په برخه کې رشيد خان د څلور لوبغاړو په سوځولو سره تر ټولو ښه وځلېد.
پر ده سربېره کريم جنت دوه، امير حمزه او محمد سميع يو یو لوبغاړی وسوځاوه.
د کابل بازانو لپاره شهزاد محمدي په ۵۰ توپونو د ۹۰ منډو په جوړولو سره تر ټولو ښه لوبه وکړه.
پر ده سربېره نجيب ترکی د ۱۸ او اصغر ستانکزی د ۱۰ منډو په جوړولو سره وسوځېدل.
د دغې لوبې ليدو ته په لوبغالي کې شاوخوا ۸ زره مینه وال راغونډ شوي وو او په لوبغالي کې د ځای کموالي له امله شاوخوا سلګونه کسان بهر ولاړ وو.
د كرېكت بورډ مرستيال حاجي عزيز الله فضلي په وينا، "كابل لوبغالى كوچنى دى. دی له حكومته غواړي شاوخوا ځمكې چې بېكاره دي د دوى په واك کې وركړي".
وړاندې هم ګڼو مینه والو ویلي وو، د لوبې کتلو لپاره یې ټکټونه اخیستي، خو لوبغالي ته یې نه ورپرېږدي، ځکه د ليدونکو د ځایولو وړتیا نه لري.
دا لومړی ځل دی چې د افغانستان دننه په دې کچه لوبې ترسره کېږي، په دغه سياليو کې پنځه بهرني لوبغاړي هم لوبېدل.
د شپږیزې په دې سیالیو کې ټولو شپږو لوبډلو برخه لرله، امو نهنګان، سپین غر زمریان، مس عینک، بند امیر، کابل بازان او بست.
دا څلورم ځل دی چې کابل کې د شپږیزې سیالۍ جوړېږي.
د سیمې او نړۍ په کچه د افغانستان کرېکټ د ملي لوبډلې لوبو نه یواځې د نورو پام افغانستان ته اړولی بلکې دغه هېواد کې یې د ځوانانو مینه له کرېکټ سره لا ډېره کړې ده.
دا څلورم ځل دی چې کابل کې د شپږیزې سیالۍ جوړېږي.
د سیمې او نړۍ په کچه د افغانستان کرېکټ د ملي لوبډلې لوبو نه یواځې د نورو پام افغانستان ته اړولی بلکې دغه هېواد کې یې د ځوانانو مینه له کرېکټ سره لا ډېره کړې ده.
د کرېکټ د شل اوریزو لوبو نړېوال جام په لومړۍ لوبه کې نن بنګله دېش افغانستان ته سخته ماتې ورکړه.
بنګله دېشۍ لوبډله له پېله پر لوبه برلاسې وه او لوبه هم تر ډېره یو طرفه وه.
د لوبې پچه بنګله دېش وګټله او افغانستان ته یې د توپ وهنې بلنه ورکړه.
د افغانستان له لوري محمد شهزاد او نجیب ترکي لوبه پېل کړه.
په لومړي توپ محمد شهزاد د شپږېزې وهلو په هڅه کې وسوځېد.
شهزاد په خپله تېزه لوبه او لوړو شاټونو وهلو مشهور دې، خو په وروستیو کې د خرابې لوبې له کبله له تخنیکي اړخه د نوموړي پر توپ وهنه پوښتنې را ولاړې شوي.
پر دریېم نمبر ګلبدین نایب مېدان ته راغی.
ګلبدین تیزې منډې جوړې کړې، چې ورسره د منډو جوړولو اوسط لوړ شو او لوبه هم یو څه کنترول شوه.
د لوبې په شپږم اوور کې د افغانستان پرله پسې دوه لوبغاړي وسوځېدل، د یو څو توپونو په ځنډ نوروز منګل هم په منډه کې خپله وېکټه له لاسه ورکړه.
د لوبې په لسم اوور کې افغانستان یوازې ۴۹ منډې لرلې او د کپتان محمد نبي په ګډون ۵ لوبغاړي یې سوځېدلي وو.
پاتې افغان توپ وهونکي هم ډير ایسار نه شول او ژر ژر وسوځېدل.
د ۱۶ اور ترپایه د افغانستان ټوله لوبډله یوازې په ۷۲ منډو وسوځېده.
د بنګله دېش په توپ اچوونکو کې شکېب الحسن ښه بالېنګ وکړ او ۳ لوبغاړي یې وسوځول، عبدالرزاق هم ښه وځلېد او دوه ویکټې یې ترلاسه کړې.
که چېرې افغانستان خپلې پاتې دواړه لوبې وګټي او بنګله دېش له خپلو دوو لوبو څخه یوه وبایلي نو بیا د نړېوال جام دوېم پړاو ته د افغانستان د تلو چانسونه پېدا کېږي.
بنګله دېش لپاره د ۷۳ منډو هدف ډېر زیات نه وو او یوازې د یوه لوبغاړي په تاوان یې په ۱۲ اورونو کې دغه هدف پوره کړ.
د لوبې شننه
ټول افغان توپ وهونکي د ناسمو شاټونو وهلو له امله وسوځېدل.
د لوبډلې انتخاب هم متوازن نه ښکارېد، د بنګله دېش لوبغالي د سپین یا ورو توپ اچوونکو لپاره غوره بلل کېږي.
افغانستان حمزه هوتک چې کیڼ لاسی ورو بالر دی او په اسیایې جام لوبو کې ډېر ځلېدلې وو ونه لوباوه.
د اصغر ستانکزي او ميروېس اشرف نه لوبول هم ناسمه پریکړه ښکارېده.
په ټوله کې د افغان لوبغاړو ننۍ لوبه کمزورې وه.
د بنګله دېش لوبډله اوس ۲ نومرې لري او د ګروپ په سر کې ده.
که چېرې افغانستان خپلې پاتې دواړه لوبې وګټي او بنګله دېش له خپلو دوو لوبو څخه یوه وبایلي نو بیا د نړېوال جام دوېم پړاو ته د افغانستان د تلو چانسونه پېدا کېږي.


